{"pages":[{"text":"Живим од свог рада у једној лепој централно-европској земљи.","tags":"page","loc":"http://strn.github.io/page/about.html","title":"О мени"},{"text":"Да бисте ступили са мном у контакт, пошаљите поруку на адресу електронске поште: Адресу намерно дајем у овом облику како бих максимално отежао посао „жетеоцима\" адреса е-поште, били они људи или аутомати :)","tags":"page","loc":"http://strn.github.io/page/contact.html","title":"Контакт"},{"text":"Суво воће је изузетно здраво и укусно. Пробајте овај колач у који можете ставити своје омиљено суво воће или направити мешавину по својој жељи. Састојци: 3 јајета 1 ванилин-шећер 1 прашак за пециво 2 шоље шећера (од 200 g) 1 шоља млека (од 200 ml) 1 шоља путера (од 200 ml) 3 шоље брашна (од 200 g) 1 супена кашика цимета 400 g сувог воћа по избору 1 лимун 1 поморанџа 100 g чоколаде (може и без, уколико не волите) цимет за посипање колача Припрема: 3 беланца миксером умутити у чврст снег, затим додати жуманца, ванилин шећер, кристални шећер, прашак за пециво, млеко, путер, брашно и супену кашику цимета а затим смесу лагано домутити миксером да се све сједини. Додати ситно сецкано суво воће по жељи (брусницу, суво грожђе, суву кајсију, орахе, лешник, суве смокве, урме, сув ананас …) Нарендати кору лимуна, поморанџе и 100 g чоколаде, промешати варјачом и излити у подмазан и брашном посут плех или куглоф и ставити да се пече у претходно загрејаној рерни, на 180 степени око 50-55 минута (у зависности од јачине рерне). Печен колач преврнути на даску или тањир и док је врео посути циметом. Преузето са сајта Породица","tags":"Blog","loc":"http://strn.github.io/post/2015/12/02/kolac-sa-suvim-vocem/","title":"Колач са сувим воћем"},{"text":"Девојчице уче да буду женско од маме – али дечаци не могу да науче да буду мушко од ње, колико год она добра мама била. Људска раса је стотинама хиљада година живела у малим номадским групама – било је око 20 до 40 људи у групи. Да сте живели у то доба, вероватно бисте срели само око 200 људи током живота. Чак и када се завршило ново камено доба и када је почела писана историја, још увек смо 4.000 година живели у селима и малим местима. Велики антички градови – Атина, Крит и Рим – били су, према нашим данашњим стандардима, мали. У врло стабилном начину живота племена и села, очеви и синови су живели и радили једни близу других. Очеви, ујаци и деде учили су младе мушкарце свом послу или занату и, истовремено, како да буду мушкарци. То је било дуготрајно шегртовање. Четрдесетогодишњаци су још учили. Стари мушкарци и жене су предводили захваљујући свом великом знању и искуству. Дечаци су читавог дана, свакодневно, били окружени мушкарцима, који су их активно (и обично са уживањем) подстицали и учили. Дубоко су упијали тон, стил и манире мушкости од десетак доступних узора, који су, по потреби, према њима били чврсти и нежни. На изненађење већине нас, сада се сматра да је живот у ловачко-сакупљачким временима био удобан, чак и лагодан. На пример, већина људи је могла да задовољи своје потребе за храном и склоништем са свега неколико сати рада на дан. Очигледно смо се вратили уназад! Детаљно знање и усавршене вештине људи, акумулиране током еона, и њихово систематично преношење сваком детету понаособ, омогућавало је изобилан и пријатан живот. Није све било савршено. Прастаре културе су такође имале својих проблема, али су поседовале равнотежу и вештину очувања живота које су поштоване стотинама генерација. А онда је без преседана (у еколошком трептају ока) све почело да се мења. Прелазак на пољопривреду, стварање градова и долазак Индустријске револуције (пре само шест генерација) која је заувек све променила. Сељаци су отерани како би се ослободило земљиште за гајење вуне, која је била уноснија од усева. Само делић радне снаге је био потребан за узгајање вуне. Градовима је била потребна радна снага – фабрички радници, чиновници, рудари и физички радници. Могли сте или да се прилагодите или да умрете од глади. (Исти процес се и дан-данас одвија у Азији и у другим деловима света.) Очеви су, први пут у историји, радили далеко од синова, устајали су пре зоре и враћали се кад падне мрак. Уведено је школовање – не толико из хуманитарних разлога већ због тога што је установљено да оно боље припрема децу да постану мирни фабрички радници у деветој или десетој години. Први пут у људској историји, сазрела је генерација дечака коју нису одгајили очеви у правом смислу те речи. Такав аранжман данас прихватамо здраво за готово. Очеви раде, мајке одгајају децу (или их дају у обданиште да их подижу друге жене). Учитељице васпитавају наше дечаке. Дечаци могу да бирају: да пристану и буду мали добри дечаци или да праве проблеме и буду неваљали. „Неваљали\" стварају банде ради утехе и самозаштите, у потрази за мушком енергијом које нису ни свесни да им недостаје. Одсуство очева данас Из перспективе синова, мало се тога променило у протеклих 150 година. Очеви данас раде у чистијим, безбеднијим срединама – али ефекат на породицује је исти. А може да буде и гори. Мушкарац који ради у канцеларији има мало тога заједничког са својим сином и често не може ни да му објасни чиме се бави. Тата „иде на посао\", где просто нестане у некој несхватљивој активности девет или десет сати дневно. Средином 70-их година прошлог века, компанија за производњу играчака „Мател\" хтела је да пусти у продају породицу лутака названу „Породица Срце\". Прво су испитали моделе, који су се (природно) састојали од мајке, оца и двоје деце. Многа деца која су учествовала у тестирању су узела лутку оца и оставила су је у страну. Упитана: „А шта је са оцем?\", деца су одговарала: „Он је на послу\", и остављала су лутку нетакнуту. Очев посао није имао суштину или смисао, и ретко је коришћен у игри. (Проблем је, наравно, коначно решен. Очеви-лутке су продаване засебно са великим мишићима, оклопима и пушком!) Роберт Блај каже да „уколико отац борави у кући само сат-два увече, онда ће женске вредности, колико год да су сјајне, често бити једине активне вредности у кући\". Отац од каријере не пружа деци усхићење, подучавање, ни своју суштину, већ само своје расположење. А у седам сати увече, то расположење је углавном нервоза и умор. Девојчице уче да буду женско од маме – али дечаци не могу да науче да буду мушко од ње, колико год она добра мама била. Феминизам је узео маха и развио се посредством мреже жена које су већ биле врло веште у пружању вербалне подршке, у одношењу са женама на интимном нивоу. У извесном смислу, њима је било лако да то изведу. Мушкарци нису вешти у опхођењу једни са другима, поготово не са онима из других старосних група. Где би уопште могли да стекну те вештине? У нашем друштву постоје различити степени одсутности очева. Са нашом високом стопом развода, можда трећина деце одрасте без оца или с оцем који је на махове присутан у породичном животу. Резултати једне студије су показали да, годину дана након развода, око 30 одсто очева више није имало контакт са својом децом! Раније смо рекли да се тинејџерске банде састоје од дечака чији су очеви одсутни или су се емоционално повукли. Понашање припадника банди (чега они сами нису свесни) очигледно има за циљ да испровоцира старије мушкарце да их примете. Ту динамику разумеју сви добри сеоски полицајци. Притисак вршњака, који утиче на сву децу, има проблематичне последице по оне који имају лош однос са родитељем истог пола. Тинејџер који ужива у друштву свог оца и његових пријатеља нема потребе да тражи вођство у осамнаестогодишњем предводнику банде. Лоша вест је да можда није довољно ни када ствари у породици добро иду. Чак и када је отац присутан, пожртвован и расположив викендима и током вечери и када је брак здрав и када су услови идеални, дечаци и даље бивају ускраћени. Врло је вероватно да дечаци имају биолошку потребу за појединачним контактом са мушкарцем неколико сати на дан. Да формулишемо то другачије, имати захтеван посао, превозити се на посао по граду и добро одгајати синове је изузетно тешко. Нешто мора да трпи. Самопоуздана мушкост Бива још горе. Неки психоаналитичари и породични терапеути широм света приметили су да одсуство оца ствара посебне нуспојаве. Одсутни отац није само неутрална персона. Не можете бити неутрални у породици. Чланови истог домаћинства могу или да се воле или да се мрзе. Син или воли или мрзи свог оца – никада није неутрално. Када је неко ко вам је толико потребан, тако близу а ипак тако далеко, то побуђује огроман интензитет осећања. Савремени отац од каријере мора да се суочи са тим проблемима. Мушкарци показују своју љубав тиме што много и дуго раде. Али не бивају уважени због тога јер су њихова деца жељна њиховог присуства а не њихових дарова. Деца и даље траже по неку компјутерску игрицу или фирмиране патике, али, уз довољно времена које им отац поклања, убрзо заборављају на те замене. Жене треба да буду врло јасне у погледу тога шта траже од својих мужева – јер су мушкарци склони томе да аутоматски претпоставе да је њихова способност привређивања њихов највећи допринос. Један наш пријатељ се оженио женом која је једанпут током удварања поменула да се никада не би удала за сиромашног човека. Он је постао компулзивни коцкар не би ли одржао утисак успешности. То је довело до проневере и затворске казне. То је био тежак наук. Отац педесетих година прошлог века је такође напорно радио за живот. Поседовао је моћ да буде на дистанци, која је била прилична, и често моћна сила. Али, то његовом сину није пружало никакву духовну храну. Као што смо рекли, синови педесетих су могли само да науче како да се „понашају\" као тата, али ништа нису могли да црпе из његовог унутрашњег света. Проблеми би се, на пример, појављивали када би тај син засновао сопствени брак. Он није поседовао никакву мушку дубину коју би могао да црпи – само фигуру немог оца изрезаног од картона. Замишљамо жену у браку, која заузима став о томе шта јој је битно, која је налик врху моћне, солидне пирамиде женствености, јер почива на непрегледним искуствима жена која је упила. Мушкарац, који заузима став о томе шта му је битно, има само климаву кулу од карата – скициране, површне примере мужевности које је склепао из филмова и томе сличног. Такода је стално несигуран и не може да се односи на равноправној нози. Никада није упознао унутрашњи живот мушкараца који су себе делили. Има само клишее и неотесане изразе којима прибегава у нужди. Најчешће попушта или бежи или постаје зао. Стално се сусрећем са тим током психолошког саветовања: са мушкарцима који просто не могу да буду искрени са својим партнеркама. То води дубокој жалости. Без самопоуздања да се заложите за оно до чега вам је стало, ништа се не може решити. А самопоуздање – мушкарац – добија од оца или других који га замењују. Како успети! За почетак, појављујте се у животима сопствене деце! Уколико током трудноће често чују ваш глас, ускоро ће почети да га разликују од мајчиног и било чијег другог. Након рођења, окретаће се у вашем правцу када чују ту познату тутњаву. Када су мали, често их прислоните уза себе и они ће такође осетити ваш глас. Мушки глас одјекује дубоко у грудима и вибрира кроз бебу која се држи у наручју, и оне ће то заволети. Откопчајте кошуљу када их након рођења узмете у наручје. Немојте да користите сапун, дезодоранс или било какву парфимисану козметику, како би се ваше дете везало за ваш природан, чист, знојав мирис. Ваш јединствен мирисни потпис ће им представљати охрабрење. Не дозволите да вас у болници раздвоје од жене и детета. Спавајте у истој соби, брините се о детету како би ваша жена могла да се наспава. Наравно, поштујте и њену жељу да буде мало насамо са дететом. Немојте да дозволите сестрама да вам однесу дете у болничке јаслице када његови сопствени родитељи могу да га негују. Организујте се да не радите неко време, барем месец дана или три месеца уколико можете, како би први дани могли да буду неужурбани. Научите да кувате! Обратите пажњу на осећање супарништва. На предњој корици књиге Преживети породицу (књига Џона Клиза и Робина Скинера о породицама) има карикатура мушкарца који гледа своју жену како доји дете. Мушкарац сиса дуду и делује врло несрећно. Када се појави нова беба, обратите пажњу на осећање супарништва и прихватите га уколико се појави. (Можда и неће.) Ваша жена вас воли колико и бебу. Али је природно да се она током прве године хормонски преусмери на ону врсту обожавања које њу оспособљава да се брине о детету и да ужива у томе. Подржавајте је, нађите неколико минута на дан да се „повежете\" са њом и будите стрпљиви. Она ће вам се вратити! Будите ту за вашег сина Књига Клиз-Скинера такође садржи једноставну и дубокоумну карикатуру дечака који прелази мост од мајчине до очеве обале реке. То симболизује нужан стадијум у мушком развоју. Већ у шестој или седмој години, дечак мора да преусмери примарну идентификацију. Он ће волети и имати интензиван однос са мајком, али он више није „њен\". Он активно жели да буде са оцем и да буде налик њему. Он то може само уколико је отац присутан, доступан и заинтересован да проводи време са њим. Отац треба да ради ствари са сином, да ужива у дељењу живота са њим, да пред њега поставља изазове и да га тестира, али да га никада не повређује или омаловажава. То може да поприми разне облике. Текст је непотпуно преузет са сајта Детињарије .","tags":"Blog","loc":"http://strn.github.io/post/2015/05/28/kako-su-razdvojeni-muskarci-i-decaci/","title":"Како су раздвојени мушкарци и дечаци"},{"text":"Дечаци данас: навучени на игрице, порнографију и неспособни да приђу Уроњени у сајбер свет, дечаци не науче основне вештине општења са другима, а камоли да флертују, да рескирају да буду одбијени или да позову на састанак. Због тога данас влада нови облик друштвене стидљивости. Ако сте данас дете у Великој Британији, веће су шансе да ћете имати телевизор у дечијој соби него оца у кући. А чак и када су очеви ту, нећете их се много нагледати – на сваких пола сата разговора са оцем, дечаци проведу 44 сата гледајући у екран ТВ-а, паметног телефона или компјутера. Ове туробне статистике износи амерички психолог Филип Зимбардо у својој новој књизи „(Не)повезани човек: Како је технологија опустошила мушкост.\" Зашто су дечацима потребни очеви? Зимбардо, пензионисани професор са Стенфордског Универзитета објашњава да су сваком потребни и мајка и отац јер они пружају различите врсте љубави. „Мајке воле безусловно, јер су нас родиле. Ако донесете кући све јединице, мама ће рећи ‘У реду је, више се потруди. Мама те свеједно воли'\". „Очеви су захтевнији. Они ће давање џепарца условити бољим оценама или обављањем кућних послова. Увек је тако било са очевима и синовима – то што постојиш и што имаш моје презиме није довољно. Мораш да се потрудиш да би заслужио очеву љубав и поштовање. Тај главни извор спољашње мотивације данас за свако друго дете више не постоји\". У књизи, Зимбардо и његов коаутор Никита Д Куломбе анализирају зашто мушкарци данас не сазревају на исти начин као пре. Њихова теза је да се, за разлику од девојчица које су све успешније, дечаци повлаче у сајбер простор, у потрази за сигурношћу и признањем које не добијају у стварном свету. У школи се досађују, немају фигуру оца као подстицај, немају вештине да остваре љубавне везе, сматрају да други треба да све раде уместо њих (углавном родитељи) и одбијају да одрасту, јер не желе да се задужују, раде посао који их не испуњава и натоваре себи одговорности на врат. Резултат свега тога је да се завлаче у своје собе где су у опасности да постану зависници од порнографије, видео игрица и Риталина (лека за АДХД). Није ни чудо, сматра Зимбардо, када популарна култура нуди модел „мушких пудлица\" и детињастих морона, као што су јунаци тв серија, филмских комедија или ријалити програма у којима мушкарци изводе неуспешне вратоломије („Џекес\" на МТВ-ју). То су мушкарци без емоционалне интелигенције, способности да се неком посвете, преузму одговорност или зараде новац. Када су у питању афро-амерички дечаци, већ генерацијама они одрастају у домаћинствима којима владају жене – њих 60-70%. Нема очева који би постављали границе и постављали захтеве. А слично се данас дешава и са породицама белаца. У САД, трећина дечака расте у породицама без очева, док је у Британији то сваки четврти дечак, што је три пута више него 1971. године. Зашто су дечаци склонији бекству у виртуелни свет него девојчице? „Свет видео игара је привлачан дечацима јер је ту много акције а мало размишљања. Девојчице се више посвећују емоцијама, дечаци делању\". А порнографија? „Дечаке она више привлачи зато што њих занима визуелни и физички аспект, а онлајн порнографија је нарочито ослобођена од било каквих заплета, што је чини досадном девојкама\", сматра Зимбардо. Она разорно делује на однос дечака према сексуалности, јер занемарује љубав и романсу. „Све се своди на визуелне утиске, без додира, пољубаца, комуникације, узајамног постављања граница. Када видите 100.000 таквих сцена, то постаје друштвена норма. Сваки дечак верује да је то оно што девојке желе\". Уроњени у сајбер свет, дечаци не науче основне вештине општења са другима, а камоли да флертују, да рескирају да буду одбијени или да позову на састанак. Због тога данас влада нови облик друштвене стидљивости. Увек је дечацима било тешко да причају са девојчицама, али данас они ни не вежбају па им је још теже, а онда се повлаче још више у виртуелни свет. „Сваки момак се боји да буде одбијен, да девојка неће хтети да га пољуби или да изађе са њим. У свету виртуелне порнографије тога не морају да се боје\". А још горе тек долази. Порнографија постаје све префињенија, развијају се 3Д и интерактивни виртуелни секс. Ускоро ћете моћи да ставите 3Д наочаре и да подесите да протагониста изгледа као ви, тако да ће доживљај бити још стварнији. Осим породицама, и школама данас владају жене, и 90% наставника у САД су женског пола. Оне са мање наклоности гледају на живахну и немирну децу, више пажње поклањају виним моторичким вештинама него физичкој култури. Због тога је дечацима у школи досадно, врпоље се и праве проблеме, па масовно добијају етикету синдрома поремећаја пажње, а након тога и лекове као што је Риталин. Ови лекови изазивају зависност, што фармацеутским компанијама иде на руку, због чега оне и раде на томе да се све више деце проглашава болесном. Како дечаке вратити у стваран свет? Зимбардо има неколико предлога – више мушких наставника, више подстицаја за удруживање и заједничке активности дечака и мушкараца, социјалне мере које би очеве држале у близини синова … Један од занимљивијих предлога је и учење плеса. „Дечаци данас не умеју да плешу, а то је вештина која подстиче комуникацију са девојчицама. Кад би дечак пришао девојчици и позвао је на плес, то би га учинило баш популарним. А сам чин плеса удвоје омогућио би дечацима да схвате колико је стварно искуство додиривања другог људског бића узбудљивије од виртуелног\". Недавно, Зимбардо је учествова о у снимању документарца о дечацима са називом „Маска под којом живиш\". У једној сцени, дечаци у школи добијају лист папира и на једној страни треба да напишу какав је њихов имиџ, а на наличју – како се осећају. Онда би тај папир згужвали и бацили другом детету. „Сви су написали исто\", прича Зинардо. „На предњој страни писало је „Јак. Неустрашив. Разбија\", а на полеђини „Усамљен. Тужан. Нема пријатеље\". Сви дечаци су били запањени колико се слично осећају. „Дечаци су у очајном стању и сумњам да ће то ускоро да се поправи\", закључује Зинардо. Извор: Гардијан . Превод преузет са сајта Детињарије .","tags":"Blog","loc":"http://strn.github.io/post/2015/05/09/decaci-danas-seka-perse/","title":"Дечаци данас"},{"text":"Не, не селим се ја у Сан Аморе - барем не још. Тек треба да га пронађем. О чему се овде, заправо, ради? О једној симпатичној песми коју пева Енди Борг [ Andy Borg ]. Многи ће је прогласити сладуњавом, али искрено баш ме брига. Lang schon war ich auf der Suche nach dem schönsten Platz der Welt die Oase für die Liebe wo man Zärtlichkeiten zählt ich sah Rosen blühn und welken machte da und dort mal Rast jetzt hab ich den Ort gefunden wo ganz einfach alles passt Ich zieh nach San Amore sofort und jetzt und hier will ich in San Amore nur glücklich sein mit dir dort ist der Traum Amore so schön wie ein Gedicht komm mit nach San Amore das bereust du nicht Dieser Ort ist wie geschaffen um für dich ein Schloss zu baun ja hier bleibe ich für immer und hier lieb ich meine Traum wo nur rote Rosen blühen und es niemals Tränen gibt dort bist du in meinen Armen tausend Jahre lang verliebt Ich zieh nach San Amore sofort und jetzt und hier will ich in San Amore nur glücklich sein mit dir dort ist der Traum Amore so schön wie ein Gedicht komm mit nach San Amore das bereust du nicht Liebe für immer statt Sehnsucht auf Zeit dafür ist kein Weg zu weit Ich zieh nach San Amore sofort und jetzt und hier will ich in San Amore nur glücklich sein mit dir dort ist der Traum Amore so schön wie ein Gedicht komm mit nach San Amore das bereust du nicht","tags":"Blog","loc":"http://strn.github.io/post/2015/01/04/selim-se-u-san-amore/","title":"Селим се у Сан Аморе …"},{"text":"Пажљиви читаоци овог блога приметиће могућност остављања коментара после сваког објављеног чланка. С обзиром на статичну природу овог блога, најлакше је било уградити већ постојећи систем за коментарисање. Пеликан у ту сврху промовише Дискус (Disqus). Цепидлаке ће рећи да није најпоштеније имати статички сајт са динамичким коментарима (ако смо статички, онда да смо скроз статички!). Међутим, од овог принципа можемо мало и да одступимо, пошто је Дискус бесплатан за коришћење и релативно једноставан за уградњу у друге сајтове. Дискус је добар и зато што је локализован на већи број језика. По Марфијевом закону, недостајала је локализација која је мени била потребна - на српском језику и српском ћирилицом. Постојала је верзија на хрватској латиници, али се она није уклапала у целокупни изглед „Мудровања\". Суочен са таквом ситуацијом, није било друге него да засучем рукаве и довршим започету локализацију на српски језик. Warning Да, баш је тако како сте прочитали: сав мој допринос Дискусовом појављивању на српској ћирилици јесте довршавање и лекторисање постојеће српске локализације. Ово кажем за случај да се некоме учини како хоћу да себи припишем труд осталих преводилаца. Сви језици на којима је локализација Дискуса у току (али не и сви језици на којима је доступан!) могу се видети на одговарајућој страници Трансифекс -овог сајта. У духу доброкомшијских односа контактирао сам уредника српско-латиничне локализације ( sr@latn ) да видим можемо ли некако да сарађујемо. Колега келе показао се коректним, мада ме је зачудила изјава о „ плану да се прво одради латинични превод, а затим да се […] све пребаци у ћирилицу \". Занимљиво је како прво није почета локализација на ћирилицу, па да се онда све пребаци на латиницу … Све је остало на томе, да ће локализација Дискуса на српски ићи на два донекле паралелна колосека - па ако се сретнемо, у реду. Резултат мог рада може се видети непосредно после овог чланка: Сав текст на Дискусовом widget -у исписан је српским језиком, ћирилицом. Они који хоће да додају Дискусов систем коментара својој страници треба да прате упутства за уградњу дата на самом Дискусовом сајту. Једини додатак Јаваскрипту јесте опција за српски језик (вредност sr у променљивој disqus_config ): < script type = \"text/javascript\" > var disqus_shortname = 'Име вашег сајта на Дискусу' ; var disqus_identifier = 'јединствени-идентификатор-чланка' ; var disqus_title = 'Наслов чланка' ; var disqus_url = 'URL чланка на вашем сајту' ; var disqus_config = function () { this . language = 'sr' ; }; ... < /script>","tags":"Blog","loc":"http://strn.github.io/post/2014/12/14/lokalizacija-disqusa-na-srpski-jezik/","title":"Локализација Disqus-a на српски језик"},{"text":"Блог познат као „Мудровања\" појављивао се ту и тамо у различитим облицима, да би исто тако после неког времена нестајао. То „после неког времена\" ближе је одређено моментом када бих начисто запустио своју инсталацију Вордпреса . Испоставило се да је Вордпрес био превелика апликација за оно што је мени требало - једноставан систем на којем ћу моћи да напишем по који чланак, додам неку сличицу или опишем неки поступак. Коришћење Вордпреса у таквој ситуацији лепо би могло да се опише изреком „клање вола зарад киле меса\". Пре пар месеци открио сам Пеликан - генератор статичних веб-страница. Све што сада треба да урадим јесте: Да напишем чланак у неком описном језику као што је reStructuredText или Markdown . Намерно сам избегао да поменем AsciiDoc , пошто је подршка за њега у Пеликану прилично нестабилна Да регенеришем сајт Да објавим промене на GitHub -у „Мудровања\" су раније подржавала чланке писане српском ћирилицом и хрватском латиницом. То је остварено аутоматским пресловљавањем на латиницу. Но, с обзиром да се држим начела „један језик - једно писмо\" од аутоматског пресловљавања сам одустао. Тако су „Мудровања\" у овој „реинкарнацији\" доступна само на српској ћирилици. Ако нађем неку копију базе из ранијих времена, тада објављене чланке уредно ћу разврстати хронолошки и ставити овде, на блог.","tags":"Blog","loc":"http://strn.github.io/post/2014/12/12/istorija-mudrovanja/","title":"Кратка историја „Мудровања\""}]}